---
title: Oppgaver
---

Det er ønskelig at foreldre og spillere bidrar noe til at klubben fungerer på
best mulig måte. Klubben har her en oversikt over hvilke oppgaver som flere enn
styret og trenerne kan bidra med å utføre. Innføring i alle oppgavene vil bli
gitt.

### Klubbtøyansvarlig

Kontaktperson mellom klubben og leverandør av klubbtøy (IDÉ).

- Følge opp at ting blir betalt når de blir bestilt
- Håntere kommunikasjon til spillerne når ting har ankommet.
- Vi bestiller hver 14 dag.

Dette er en forutsigbar jobb, arbeidsmengden er stor sett jevn ut over året.
Ingen hast, kan sette av tid i kalenderen og følge opp når det passer deg.

### Alt-mulig-person

Med 300 personer i arbeid er det stadig noen småting som må gjøres. Det kan være
fylle på med førstehjelpsutstyr, kjøpe inn småting (vi refunderer), fikse
stolper, bygge kasser eller andre apparater vi trenger. Hvis du f.eks jobber
skift og har litt tid på dagen så kan dette være en fint ting å bidra med.
