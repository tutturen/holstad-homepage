---
title: Oppgaver
---

Det er ønskelig at foreldre og/eller spiller bidrar noe til at klubben fungerer
på best mulig måte. Klubben har her en oversikt over hvilke oppgaver som flere
enn styret og trenerne kan bidra med å utføre. Innføring i alle oppgavene vil
bli gitt.

### Volleyballer (klubboppgave)

Vi trenger en ansvarlig som har i oppgave å ha oversikt over hvor mange baller
vi har til rådighet og sikre at vi har synlig navn på ballene. Dette er en enkel
oppgave som bør utføres hver annen måned. Noen ganger blir ballene
ødelagte/utslitte, noen ganger kommer de ikke hjem etter en turnering, noen
ganger havner de i taket e.l. Det er nødvendig at vi har et gitt antall baller
til rådighet. Styret utfører bestilling av baller.

### Førstehjelpsmapper (klubboppgave)

Vi trenger å ha 6 førstehjelpsmapper. Det er behov for at en sikrer at de er
klare til bruk, bør sjekkes en gang per måned. Innkjøp må normalt gjøres et par
ganger i løpet av sesongen.

### Turneringer (lagoppgaver kan deles på flere personer)

Påmeldinger. Vi trenger en per lag som kan følge opp påmeldinger til turneringer
innen en gitt frist, registrere spillerne som skal delta i Profixio og
kontrollere at lisens er betalt.

### Logistikk.

Vi trenger en per lag som spiller ungdomsturnering til å ha ansvar for at
logistikken med reisen til og fra ordnes.

### Teenturneringer (klubboppgave)

Hildegunn trenger en hjelper til å ivareta det praktiske i forbindelse med disse
frivillige turneringene.

### Dommere (klubboppgave)

Klubben har krav til å stille med dommere som dømmer seriekamper. Det er behov
for at en bistår og følger opp dommerne etter behov.
