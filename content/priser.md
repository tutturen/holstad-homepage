---
title: Priser
---

Holstad støtter de som trenger det, se [Betalingsfritak](#betalingsfritak) for
mer informasjon

## Årskontigent

Årskontingenten er pålydende 250 kr. Den følger kalenderåret og betales fra det
året man blir medlem.

## Treningsavgift, halvårlig

- Treningsavgiften følger sesongen, som et skoleår.
- For Diamantvolley er det ingen treningsavgift, men en må betale årskontigent
- For Tullball er det ingen treningsavgift, men en må betale årskontigent.
- For Fredagsvolley er det ingen treningsavgift, men en må betale årskontigent.
- For Mini (2.-3. klasse) er den pålydende 500 kr.
- For Mini (4. klasse) er den pålydende 500 kr.
- For Mini (5.-7. klasse) er den pålydende 900 kr.
- For aldersbestemte fra U15 til U19 og 5. og 4. divisjon er den pålydende 1300
  kr.
- For 3. divisjon og høyere divisjoner er den pålydende 1500 kr.
- For Foreldretrening/Mosjonist er treningsavgiften pålydende 700 kr.

Barn av lagledere gis halv pris. Styret og barn av medlemmer i styret trener
gratis.

**Merk**

- Det praktiseres ikke søskenrabatt.
- Det sendes ut en faktura for (halv) treningsavgift for høstsesongen og en
  faktura for (halv) treningsavgift for vårsesongen.
- Treningsavgiften dekker påmelding til alle turneringer og lønn til trenere.

## Spillerlisens - lisensen for sesongen 2025/2026

Alle som deltar i trening og/eller konkurranseaktivitet i regi av Norges
Volleyballforbund, forbundets regioner og klubber skal betale lisens.

https://volleyball.no/lisens-og-forsikring/

Lisensen er en aktivitetsavgift – og forsikring. Den gir NVBF inntekter til
utvikling og tilrettelegging av aktivitet, i tillegg til å dekke
forsikringspremien for våre deltakere. Skadeforsikringen gjelder for all
trening, og den gir en god dekning. Du får ekstra god dekning dersom du velger
plusslisens.

Lisensinntektene gir NVBF mulighet til å prioritere prosjekter som utvikler
aktivitetstilbudet vårt. De bidrar blant annet til trener- og spillerutvikling
på alle nivåer, prosjekter for rekruttering, samt å skape gode møteplasser for
hele volleyballfamilien.

#### Hva er plusslisens?

Plusslisens gir spilleren en utvidet forsikring ved skade. Den gir rett til
raskere oppstart av behandling, samt høyere dekning av utgifter til utredning,
behandling og eventuell operasjon. Ønsker du rask tilgang til behandling
anbefaler vi deg å tegne plusslisens. Les en detaljert oversikt over fordeler
plusslisens gir i forsikringsavtalen.

| Lisenskategori                                    | Pris   | Pluss (+) | Engangslisens | Gjelder for                                               |
| ------------------------------------------------- | ------ | --------- | ------------- | --------------------------------------------------------- |
| Elite                                             | 2100,- | 2500,-    |               | Mizunoligaen og 1. divisjon - uavhengig av alder          |
| Senior                                            | 1300,- | 1900,-    | 650,-         | Født 2006 eller tidligere                                 |
| Eldre junior                                      | 1100,- | 1575,-    | 550,-         | Født fra 2007 til 2010                                    |
| Yngre junior                                      | 460,-  | 900,-     | 230,-         | Født fra 2011 og 2012                                     |
| U13                                               | 350,-  |           | 180,-         | Født 2013 og senere                                       |
| Trygg på trening, dommer, trener, sittevolleyball | 350,-  |           |               |                                                           |
| Barn under 13                                     | 0      |           |               | Alle barn under 13 er dekket av NIF's forsikringsordning. |

#### Lag mini/teen

Lag mini: Alle barn som er medlem av lag tilsluttet Norges Idrettsforbund eller
deltar i organisert aktivitet i klubbes regi er forsikret gjennom Gjensidige
barneidrettsforsikring til den dato de fyller 13 år. Dersom en deltar på mini
etter fylte 13 år, må en løse individuell lisens.

Lag teen: Lisens for teenspillere er innbakt i påmeldingsavgiften.

### Betaling

- Lisens skal betales online via [Min Idrett](https://minidrett.no).
- Husk å melde deg inn i klubben om du ikke har gjort det fra før.
- [Her ser du hvordan man betaler lisens via Min Idrett](https://www.youtube.com/watch?v=b8NvCOA3Qnw)
- Dersom det oppstår tekniske problemer ved innlogging, registrering eller
  lignende – ta kontakt med NIF IT Support på tlf. 21029090 eller e-post
  support@idrettsforbundet.no
- Finner du ikke en lisens under din bruker på Min Idrett, kontakt oss på
  post@holstadvolley.com (hvis det haster send sms til 99402123)

### Betalingsfritak

Norges Idrettsforbund støtter alle idrettslag med øremerkede midler for å sørge
for at det ikke skal økonomien som er i veien for å drive idrett. Det er
generelt for få som ber om Betalingsfritak eller/og støtte, det er vanskelig å
be om hjelp. Vi oppfordrer til å ta kontakt. Holstad har økonomiske midler til å
sørge for at sporten er gratis for de som trenger det, og så kan man heller
støtte opp med å hjelpe til i kiosk eller lignende, hvis man har tid til det. Vi
kan støtte medlemskontigent, treningsavgift, lisens, egenandeler på turer og
lignende. Ta kontakt på post@holstadvolley.com så finner vi en løsning sammen.

Eller send melding til Kasserer, Torgeir Solvin - 90145444 hvis du ønsker en
litt mer diskret behandling.
