---
title: Nyhetsbrev September – Holstad Volleyball
date: 2025-09-03
authors:
  - name: Sindre Svendby
tags:
  - Volleyball
---

Velkommen til gamle og nye volleyballspillere!

Årets sesong starter for mange av lagene med Gimsøy Cup (13.-14.sept).
Sesongestarten er jo en tid hvor mye skjer, så under har vi prøvd å liste opp
alt man bør tenke på.

## Huskeliste sesongstart

- **Lisens**\
  For å kunne spille må du som hovedregel ha lisens. Lisensen dekker også
  forsikring ved skader. Så selv om du bare trener, anbefaler vi på det
  sterkeste å ha lisens <br/>
  [Les mer om Lisens »](/priser/#spillerlisens---lisensen-for-sesongen-20252026)

- **Medlemskap og Treningsavgift**\
  Spilte du på våren, har du nok sannsynligvis betalt medlemskap. Nye medlemmer
  vil få tilsendt betalingsforespørsel på Spond. Treningsavgift vil også komme
  til alle i Spond. vi starter med dette i disse dager. Følg med i Spond.

  Treningsavgiften er økt med 100-200 kr i pris. Se [prislisten](/priser/) for
  nye priser. Det er _veldig viktig_ for oss at vi ikke mister noen på grunn av
  pris. Vi har etter forholdene god økonomi, vi får støtte fra Ås kommune og NIF
  for å støtte alle som ønsker det, så det går ikke ut over noen andre i Holstad
  å bruke dette tilbudet.

  Les mer på [betalingsfritak](/priser/#betalingsfritak). Dette gjelder både
  medlemskap og treningsavgift, men også støtte til turer etc. Vi oppfordrer
  folk til å ta kontakt.

- **Bestilling av drakter eller annet klubbtøy**\
  For å rekke første US-runde må det kjøpes klubbtøy senest onsdag 1. oktober.
  Bestillinger som er inne vil bli levert på Åsgård dagen før Gimsøy Cup starter
  (12. september).\
  [Bestill klubbtøy her »](/klubbtoy.md)

- **Legg inn alle tunerings- og kampdatoer i kalenderen din**\
  Så godt som alle datoer for sesongen er satt. Noter de ned i din kalender.

## Interne kvelder

### 11.september - Kickoff

Vi inviterer alle spillerne i klubben til en felles kickoff med masse spill på
tvers av lagene.

### 23. oktokber - Begeistringskveld

Vi samler trenere, lagledere, spillere OG foreldre, rett og slett alle deler av
klubben vår til en begeisteringkveld Her skal Kate fra NVBF ta oss igjennom
hvordan vi som klubb kan bli en bedre klubb.

### 7.november - Foredrag og økt med Bendik Gabriel Huus

Vi har vært så heldig å få inn Bendik Gabriel Huus, som har vært assistenttrener
for norsk seniorlandslag og vært assistenttrener i Allianz MTV Stuttgart
(tilsvarer Bayern München hvis vi skulle sammenlignet med fotball).

Han kommer 7. november, økten og foredraget vil være tilpasset alle fra U15-U19,
begge kjønn. Vi håper så mange som mulig kommer.

Se mer detaljer på siden om
[Fredager – Høsten 25](/nyheter/2025-09-01-fredager-host-25/)

## Fredager

Hver fredag hele høsten har vi et program på Åsgård mellom 18-20. Her vil vi ha
miksturnering, work-up og foredrag + økt med noen av landets beste trenere.

I tillegg beholder vi åpen hall, hvor man kan ta med venner og kjente til
hallen.

Se detaljer her - [Fredager – Høsten 25](/nyheter/2025-09-01-fredager-host-25/)

## Kalender

For noen lag starter det som sagt med Gimsøy Cup (13.-14. sept), men i slutten
av oktober så braker det løs for resten av klubben, med US turnering, Teen, mini
og senior. Alle relevante datoer er i Holstad sin egen
[kalender](https://holstadvolley.com/kalender/). Forbundet har også en
[terminplan](https://volleyball.no/terminplan2/) hvor alle store ting som skjer
står skrevet.

## Nye parkeringsregler på Åsgård.

Vi har veldig enkel tilgang til hallen via parkeringshuset på Åsgård. Der har
det kommet nye regler nå, så vi gjør oppmerksom på at de to første timene er
gratis, deretter koster det penger. Gjør det kjent med dette hvis du kjører bil.

## Bidra i klubben

Klubben teller i skrivende stund 325 medlemmer, og vi er større enn vi noen gang
har vært. Har du kapasitet til å hjelpe, ta kontakt med trener/lagleder eller
sende en mail til post@holstadvolley.com. Har du mulighet til å hjelpe på noe
vis, har vi arbeidsoppgaver til deg.

Les mer på sidene våre [Støtte](/stotte) og [Oppgaver](/oppgaver/).

## Norges Volleyballforbund sitt nyhetsbrev

Meld dere på
[NVBF sitt nyhetsbrev](https://pub.dialogapi.no/s/1563554e-9c44-4253-ae8e-99f02fa61dfe)
for å få med dere alt som skjer i volleyball verden.
